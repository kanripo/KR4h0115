# -*- mode: mandoku-view; -*-
#+TITLE: 唐宋八大家文鈔
#+DATE: 2015-08-25 00:37:55.414310
#+PROPERTY: ID KR4h0115
#+PROPERTY: BASEEDITION WYG    
#+PROPERTY: JUAN 潁濱文鈔引
<pb:KR4h0115_WYG_157-1a>¶
欽定四庫全書¶
　唐宋八大家文鈔¶
　　潁濱文鈔引¶
蘇文定公之文其鑱削之思或不如父雄傑之氣或不¶
如兄然而冲和澹泊遒逸疎宕大者萬言小者千餘言¶
譬之片帆截海澄波不揚而洲島之棼錯雲霞之蔽虧¶
日星之閃爍魚龍之出沒並席之掌上而綽約不窮者¶
已西漢以來别調也其君術臣事民政等篇尤為卓犖¶
<pb:KR4h0115_WYG_157-1b>¶
予讀之録其上皇帝書及劄子狀十九首與他執政書¶
十首諸論及厯代古史名論八十二首䇿二十五首序¶
引傳七首記十二首説贊辭賦祭文雜著十一首釐為¶
二十巻歸安鹿門茅坤題¶
